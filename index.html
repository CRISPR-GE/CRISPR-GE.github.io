<!DOCTYPE html>
<html>
<head>
  <title>PER CRISPR</title>
  <link rel="stylesheet" type="text/css"
  href="styles.css">
  </head>
  <body>

    <div id="header">
    <div class="container">
      <a id="header-title" href=https://crispr-ge.github.io/>
  PER CRISPR</a>
  <ul id="header-nav">
      <ul class="navbar-links">
        <li><a href="about.html">About</a></li>
        <li><a href=mailto:asevedoa@outlook.com>Contact
        </a></li>
        </ul>
      </div>
      </div>
    <div id="content">
      <div class="post-container">
        <div class="post">
          <div class="post-author">
            <img src="me.png">
            <span> Toma</span>
            </div>
            <p class="post-date">24.08.2020</p>
            <h3 class="post-title">ბაიონიკსი</h3>
            <div class="post-content">
            <p> ბაიონიკსი, ანუ როგორ შევიძინოთ მეექვსე გრძნობა ნანო იმპლანტებით</p>
            <p>ბუნებრივი სისტემები მუდმივადაა ჩართული არსებობისათვის ბრძოლაში. ამიტომ, ძალაუნებურად, ყველაზე ეფექტური, ეკონომიური და წარმადი ხდება.
სწორედ ეს და სხვა თვისებების არ არსებობა არის კაცობრიობის მალიმიტირებელი ფაქტორი, ამიტომ ლოგიკურია, რომ მეცნიერებმა ბუნებისგან სწავლა დაიწყეს.
აგრეთვე, ხშირად გვხვდება სხვადასხვა ანომალიები თუ ნაკლოვანებები, რის გამოც საჭირო ხდება ბუნებრივის ჩანაცვლება. ზოგ შემთხვევაში, რომელიმე ბიოლოგიური უნარის გაუმჯობესებაც გვსურს.
ასეთი მიზნებისთვის, ინჟინერიის მიმართულება, ბაიონიკსი ჩამოყალიბდა(BIONICS).
ბიონიკსის ბევრი საინტერესო მაგალითი არსებობს. ყველაზე ცნობილია ე.წ. ფხრეწელა - ველკრო, რომელიც მცენარე ბურისგან(Bur) წვეტიანი კაუჭების ტექნიკის გადმოღებით შეიქმნა. აგრეთვე კეცვადი თვითმფრინავის ფრთები, რომლებიც ფრინველებისგან გადმოიღეს(Morphing Wings).
ბაიონიკსის ყველაზე საინტერესო მიმდინარეობა მაინც ბიოლოგიური ორგანიზმების "განსაკუთრებული შესაძლებლობების" გადმოღების მცდელობაა. წარმოიდგინეთ როგორი იქნებოდა ცხოვრება, კატის ღამის მხედველობით ან ღამურას ულტრაბგერითი სმენის ათვისების შემდეგ.
ამჟამად ტექნოლოგია საწყის სტადიაზეა. ჯერ-ჯერობით მხოლოდ ხელოვნური კოხლეა და ხელოვნური გულია შექმნილი. თუმცა, ყველაზე საინტერესო მაინც იმპლანტებია, რომელთაც შეიძლება სრულად შეცვალონ კაცობრიობის კომუნიკაციის საშუალებები.
ერთ-ერთი ყველაზე ფართოდ გავრცელებული იმპლანტი ნანო-მაგნიტებია. ასეთ მაგნიტებს თითის წვერში ინერგავენ. იმპლანტის არსებობა, დროთა განმავლობაში, ტვინს ავიწყდება. საბოლოოდ მხოლოდ მაგნიტის ვიბრაციის მაგვარი აქტივობის შეგრძნება რჩება. შესაბამისად, ასეთ ადამიანებს, თითით რკინის არსებობა, ან ელ.მაგნიტური ველის დაფიქსირება შეუძლიათ.
ასეთი მაგნიტური იმპლამტები გააუმჯობესეს მხედველობა-დაქვეითებულებისთვის. მათ უნერგავენ მაგნიტის იმპლანტს, რომელიც უკავშირდება კეპის წვერზე მიმაგრებულ ულტრაბგერით სენსორს. სენსორთან ახლოს სხეულის მისვლისას, მაგნიტი ვიბრაციას იწყებს. ასე მათ სხეულის მიახლოების შეგრძნება შეუძლიათ.
ზოგმა, მაგნიტი, ულტრაბგერითის ნაცვლად, ინფრარედ სენსორთან დააკავშირა. ასე შორს არსებული საგნების ტემპერატურის შეგრძნებაა შესაძლებელი, მაგნიტის ვიბრაციით.
აღსანიშნავია, რომ ნანო-მაგნეტების გამოწერა შესაძლებელია, თუმცა ფასი 130 დოლარიდან იწყება. დაინტერესებულებს ჩაგიგდებთ ლინკებს.
პ.ს.
თქვენ რომელ სენსორთან დააკავშირებდით მაგნიტის იმპლანტს, რა სახის უნარის განვითარებას ისურვებდით?
(აუცილებლად მიპასუხეთ, მინდა დავრწმუნდე რომ ბოლომდე კითხულობთ და ტყუილად არ ვწერ :დ)</p>
            </div>
          </div>
          </div>
      <div class="post-container">
        <div class="post">
          <div class="post-author">
            <img src="me.png">
            <span> Toma</span>
            </div>
            <p class="post-date">23.05.2020</p>
            <h3 class="post-title">რატომ უპირისპირდება ბიგფარმა ბიოჰაკერებს?</h3>
            <div class="post-content">
            <p>თუკი გსურთ რომ "თქვენი წამალი აღიარონ" და ადამიანები გადაარჩინოთ, უზომოდ ძვირადღირებული ექპერტიზა უნდა გაიაროთ, მინიმუმ 10 წელი. რომელიც, რა თქმა უნდა, მონოპოლისტი ბიგფარმას ძვირადღირებული "სანდო" ინვენტარით უნდა ჩატარდეს. მაგალითად, ბიგფარმას ცენტრიფუგა(ელემენტარული მოწყობილობა) 5000-15000$ შეიძლება ღირდეს, როცა მისი ხელით აწყობა 150 ლარადაცაა შესაძლებელი. სხვა შემთხვევაში, ზოგგან, შეიძლება დაგიჭირონ კიდეც.
შესაბამისად, "სანდოობის" ძიებაში, ისევ ბიგფარმასთან მუშაობას არჩევთ. ამიტომ, თქვენი აღმოჩენა მათი პატენტი იქნება და თავადვე დაადგენენ ფასს. როგორც, მაგალითად, გენეტიკური სიბრმავისთვის დაადგინეს ფასი, თითო თვალზე - 700,000$.
საბოლოოდ, მთელი თქვენი შრომა, ისევ ვიღაც ტრილიარდელის ოცნებებს მოხმარდება და მხოლოდ მილიონერები შეძლებენ მისით სარგებლობას.
ესაა ის ძირითადი მიზეზი, რის გამოც კეთილსინდისიერმა მეცნიერებმა, DIY ბიოლოგია წამოიწყეს. ანუ "do it by yourself" - "შენით გააკეთე"-ბიოლოგია. მათი მიზანია მეცნიერება გაიაფდეს, ყველასათვის ხელმისაწვდომი გახდეს. ასე განკურნება არა მხოლოდ მილიონერებისთვის, არამედ ყველა ადამიანისთვის იქნება, განურჩევლად ეკონომიკური მდგომარეობისა.</p>
            <p>
ბუნებრივია, ეს არ აწყობდა ბიგფარმას, ამიტომ ასეთ მეცნიერებს, დემორალიზაციის მიზნით - "ბიოჰაკერები" შეარქვეს. როგორც "ბოროტი, ქურდი ჰაკერების" ატრიბუტი და უამრავი სხვადასხვა დისინფორმაციებით აავსეს მედია.
ბიგფარმას ფინანსებით, ზოგიერთი პოლიტიკოსის მოქრთამვაც მოხერხდა და 2001 წლიდან სერიოზული აკრძალვების გატარებაც სცადეს. თუმცა, 2009 წლიდან "DIY ბიოლოგია" მსოფლიომ აღიარა, როგორც "ბიოინჟინერიის" და კაცობრიობის განვითარების ქვაკუთხედი.
მართლაც, ვინ გამოიკვლევს უფრო დიდი ენთუზიაზმით, თუარა ის, ვისაც დაავადება თავად აწუხებს? "ბიოჰაკერების" ყველაზე დადებითი მხარე, სწორედ ეს არის. ექსპერიმენტების ჩატარების საშუალებას აძლევენ თვითონ იმ ადამიანებს, რომელთაც ეს კვლევა სჭირდრბათ(end user).
დღეს ბიოჰაკერები, უამრავ კატეგორიებად იყოფიან. არიან ისეთებიც, რომლებიც "სმარტ-აბებით" - ტვინის მომატებული ფუნქციონირებისთვის საჭირო წამლების მოხმარებით შემოიფარგლებიან. და ისეთებიც, რომლებიც საათივით აწყობილ ჯანმრთელობის გეგმას მიჰყვებიან, რათა გვიან დაბერდნენ, ჯანმრთელად იცოცხლონ და უკეთ იმუშავონ, ვიდრე სხვებმა. მიზანი ყველასთვის ერთია - ადამიანის ცხოვრების გაუმჯობესება. მათ სპეციალური ეთიკის ნორმებიც აქვთ*(ამაზე მოგვიანებით).
მათ შორის, ნასას ყოფილმა მეცნიერმა, ჯოსაია ზაინერმა, DIY ბიოლოგია მეტად ხელმისაწვდომი გახადა. მან შექმნა ორგანიზაცია "The Odin" რომელზეც აბსოლუტურად ყველა სერიოზული ექსპერიმენტისთვის საჭირო ინვენტარი იყიდება, მინიმალურ ფასად. მათ შორის, CRISPR კიტებიც და სხვებიც, რათა ადამიანებმა მეცნიერული აღმოჩენები, ბიუროკრატიის, მონოპოლიის და კორუფციის გარეშე შეძლონ. რათა მეცნიერული მიღწევები მხოლოდ მილიონერებისთვის არ იყოს ხელმისაწვდომი.
ბიგფარმა - გიგანტური ფარმაცევტული კორპორაციები.
კიტი - კომპლექტი, რომელიც შეიცავს ყველაფერს, რაც დაგჭირდებათ ექსპერიმენტისთვის.</p>
            </div>
          </div>
          </div>
          <div class="post-container">
          <div class="post">
            <div class="post-author">
              <span> Toma </span>
              </div>
              <p class="post-date">24.05.2020</p>
              <h3 class="post-title">"სუპერ-ადამიანები-2" და ბიოჰაკერები, რომელთაც აივის განკურნება სურთ.</h3>
              <div class="post-content">
                <p> GPR101 - გენის მუტაცია - "აკრომეგალია - გიგანტური ადამიანები." GPR101 გენი ჰიპოფიზში ჯი-პროტეინთან ასოცირებულ რეცეპტორის წარმოქმნაზეა პასუხისმგებელი. ჰიპოფიზი სხვა ჰორმონებთან ერთად, ზრდის ჰორმონებზეცაა პასუხისმგებელი. GPR101 გენში მუტაცია შეინიშნება აკრომეგალიით დაავადებულ პაციენტებში. ასეთ ადამიანებში ჰიპოფიზი უკონტროლოდ წარმოქმნის ზრდის ჰორმონს, შედეგად, ადამიანები არასრულფასოვნად გიგანტურ ზომებს იღებენ. მათი ძვლები და მასკულატურა ზრდას ზრდასრულობის შემდეგაც აგრძელებენ.
CCR5 - გენის მუტაცია(Δ32) - "აივ ინფექციისადმი რეზისტენტული ადამიანები." CCR5 გენი CCR5 ცილას აკოდირებს(ცილას და გენს ერთიდაიგივე სახელი აქვთ). ეს ცილა მაკროფაგისადმი ტროპული(მიმართული) ვირუსების კო-რეცეპტორია. ასეთ ვირუსებს მიეკუთვნება HIV-1 ვირუსი. აივ ვირუსს CCR5 ცილა სჭირდება მაკროფაგში შეღწევისთვის, სადაც იგი გამრავლდება და საბოლოოდ შიდსს - შეძენილ იმუნოდეფიციტურულ სინდრომს იწვევს. ადამიანებში, რომელთაც CCR5-Δ32 მუტაცია სჭირთ, უფუნქციო CCR5 ცილა წარმოიქმნება. შედეგად, ისინი ვეღარ ინფიცირდებიან აივ ვირუსით, თუნდაც მრავალჯერ ჰქონდეთ შეხება ვირუსის მაღალ დოზებთან.
პრაქტიკულად, შესაძლებელია ხელოვნურად CCR5-Δ32 მუტაციის გამოწვევა, CRISPR ტექნოლოგიის გამოყენებით. შედეგად, აივით ინფიცირებულებს, გაუჩნდებათ რეზისტენტობა ვირუსის მიმართ. სამწუხაროდ, ასეთი ექსპერიმენტები მკაცრადაა შეზღუდული მსოფლიოს მასშტაბით. მიუხედავად ამისა, უამრავი ადამიანი საკუთარ თავზე ექსპერიმენტებით, ცდილობს კვლევის ბოლომდე მიყვანას. ასეთ ადამიანებს ბიოჰაკერებს ეძახიან. ისინი ცდილობენ CCR5-Δ32 მუტაციის CRISPR ტექნოლოგიის სრულყოფას, რათა აივ ვირუსი გენეტიკურად განკურნონ და გადაარჩინონ უამრავი პაციენტი.</p>
                <img src="GW.JPG">
        </div>
      </div>
    </div>
      <div class="column">
        <h4>ლინკები</h4>
        <p>
          <a href="https://www.facebook.com/groups/sibrdznismoyvare">Facebook</a>
          <br>
          <a href=""></a>
        </div>
        <div class="column">
          <h4>ჩვენს შესახებ</h4>
          <p>(S)მეცნიერება; (T)ტექნოლოგია; (E)ინჟინერია (A)ხელოვნება; (M)მათემატიკა - ეთიკა – ესთეტიკა – გნოსეოლოგია – ლოგიკა – ონტოლოგია – აქსიოლოგია – ადამიანის ფილოსოფია – კულტურის ფილოსოფია – ისტორიის ფილოსოფია – სოციალური ფილოსოფია – ბუნების ფილოსოფია - ეპისტემოლოგია.
ამ ჯგუფი მიზანი, ძირითადად, ამ დარგებზე იქნება ორიენტირებული.</p>
          </div>
        </div>
    <div id="footer">
    <div class="container">
<div class="column">
  <h4>My Links </h4>
  <p>
    <a href="#">Facebook</a>
    <a href="#">Twitter</a>
  </p>
</div>
<div class="column">
  <h4> My Story</h4>
  <p>Hi there! I'm an aspiring web developer.
  </p>
</div>


      </div>
    </div>
    </body>
    </html>
